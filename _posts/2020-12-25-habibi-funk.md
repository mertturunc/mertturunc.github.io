---
category: blog
title: "habibi funk: arap müziğinden seçmeler ve kaybolup gidenleri kurtarma"
summary: "{% include read_time.html %} | Alman DJ Jannis Stürtz'ün bir kurtarma projesi olan Habibi Funk Records Arap yarımadasındaki unutulmaya yüz tutmuş psychedelic, funk ve soul müziğini günümüz dünyasına taşımaya çalışıyor."
starred: true
music: true
---

<figure><img src="./cover.jpg" /></figure>

Alman DJ **Jannis Stürtz**'ün bir kurtarma projesi olan **Habibi Funk Records** Arap yarımadasındaki unutulmaya yüz tutmuş psychedelic, funk ve soul müziğini günümüz dünyasına taşımaya çalışıyor.

<figure><img src="./jannis_lurking.jpg" /></figure>

Plak şirketinin çıkış hikayesi **Jannis**'in 2012 yılında Fas'ın **Kazablanka** kentinde bir plak dükkanına gitmesiyle başlıyor. O zamandan beridir de tozlu raflardaki plak ve kasetleri toplamaya devam etmiş. **Bandcamp** üzerinden yaptığı derlemeleri hem dijital olarak hem de -eğer tükenmediyse- fiziksel formatta alabilirsiniz.

<iframe style="border: 0; width: 100%; height: 120px;" src="https://bandcamp.com/EmbeddedPlayer/album=824878878/size=large/bgcol=ffffff/linkcol=0687f5/tracklist=false/artwork=small/transparent=true/" seamless><a href="https://habibifunkrecords.bandcamp.com/album/habibi-funk-002-al-zman-saib">Habibi Funk 002: Al Zman Saib by Fadoul</a></iframe>

Çoğu ülkede eski kayıtların tekrardan basıldığını görüyor olmamıza rağmen Arap müziğine ait kayıtlarda pek böyle bir şeyin olmadığından *The Independent*'e verdiği demeçte bahseden Jannis aynı zamanda yine Almanya merkezli bir şirket olan **Jakarta Records**'un kuruculuğunu üstleniyor. Kendisinin böyle bir işe iki kez girişmesindeki en büyük nedeninin de parçaları dinlettiği tüm arkadaşlarının aynı türden bir heyecan ile reaksiyon vermiş olmasına bağlıyor.

<figure><img src="./jannis_listening.jpg" /></figure>

Yeniden bastıkları ilk kayıt *Tunus*'lu grup **Dalton**'a ait. **Dalton**, 1968 yılında Tunus Üniversitesi'nde okuyan beş arkadaş tarafından kurulmuş. Amerikan soul ve funk müziğinin etkilerini kolayca fark edebildiğimiz grup geleneksel müziği de es geçmeden çok güzel bir harman ortaya koymuş.

<figure><img src="./daltons.jpg" /></figure>

**Habibi Funk** serisi Temmuz ayında **The King Of Sudanese Jazz** ile birlikte 13'ü görmüş oldu. Ben **Jannis**'in elinde daha bir sürü tozu alınacak kayıt olduğunu düşünüyorum. Kendisinin keşif için en büyük önerisi plak mağazalarından çok antikacı dükkanlarını gezmeniz.

<iframe style="border: 0; width: 100%; height: 120px;" src="https://bandcamp.com/EmbeddedPlayer/album=1335420724/size=large/bgcol=ffffff/linkcol=0687f5/tracklist=false/artwork=small/transparent=true/" seamless><a href="https://habibifunkrecords.bandcamp.com/album/habibi-funk-013-the-king-of-sudanese-jazz">Habibi Funk 013: The King Of Sudanese Jazz by Sharhabil Ahmed</a></iframe>

Keşke Türkiye'de plak şirketleri sırf para için yeniden baskı yapmak yerine re-master ile uğraşıp geçmişi günümüze temiz bir şekilde ulaştırsa. Eğer yapamıyorlar ise [Arşivplak](http://www.arsivplak.com/en/){:target="_blank"} gibi bu işi layıkıyla yapacak şirketler mevcut. Kaçak baskıların ve para tuzaklarının olmadığı günleri de göreceğimizi umuyorum.

Bu yazıyı canım arkadaşım **Nehir** olmasaydı asla yazamazdım, onunla birlikte [çölde dinlenebilecek müzikleri](https://open.spotify.com/playlist/7J1QA438pHEoxNEvXmufte?si=DvWWSEN-R8m01ibZb__13A&nd=1){:target="_blank"} düşünürken kendimi birden burada buldum, Habibi Funk'tan çıkan sanatçıların dışında diğer Arap kökenli sanatçılara da göz atmayı unutmayınız.